 بيوم كانت عيادتي جدا مزحومه بزبائني وكنت مشغول جدا وكل جلسه مع مريضي تستغرق لحالها ساعه او اكثر اقتحمو عيادتي حرس اخافو المرضى وقتها ورحلوهن وسكروا عيادتي انا اعتقدت انو وقعت بمشكله من سببي بس ما كنت اتوقع انو حرس وزير الشباب هو الموجود بعد مانزل الوزير بنفسو وطلب مني اني عالج بنتو مدمنه الكحول والمخدرات وهددني وقتها بالقتل وتدمير بيتي وعيلتي نسيت خبركن انا من عيله متواضعه وبسيطه وانا المسئول عن عيلتي بالمصاريف حب الناس لالي وحسن تعاملي معهن واسمي اللي متل الناس مابقولو اسم على مسمى جعل لالي شهره بالوسط الطبي وكان العديد من الفنانين وكبار الدوله والفنانات اللي كانو يتعرضو للحالات النفسيه بعد فشل عمليات التجميل وتغير شكلهن للأسوء كل هاد كان لالي تتابع معهن صح بعدتكن عن الموضوع وفكرتوني مغرور بس لاء انا لاني بين صبايا وستات ويمكن منكن بعدهن بيتردود عليه خلاني افتخر بحالي شوي نرجع للموضوع من تاني رحبت بالوزير وقلتو ان شاء الله بحسن ساعدها طلب مني الوزير انو الامر يتم خاص وماحد يعرف فيه ليتم علاج بنتي بالكامل واي تدهور وتراجع بصحه بنتي راح تكون نهايتك على ايدي تهديد ابوها لهيا اللي هو الوزير ماحرك فيني ساكن بس خوفا على عائلتي من هيك اشخاص اللي مابيعرفو رحمه خلاني اخد الموضوع بجديه واوافق على طلبو وطلبت منو يقلي عن هيا رفض وقال انو مشغول وراح تجي المربيه تقلي عن حياتها لهيا بعد ماقعدت مع المربيه وعرفت حياه هيا هيا بنت عمرها سنه بنت ما انجزت جامعتها بعد او بالافضل متل ماوردني الجامعه رفضت تنجحها لانها فاشله وكطبيعه انها بنت وزير ترف الحياه والتكبر والمال جعلو منها بنت فاشله بحياتها هيا بنت مدمنه مخدرات وكحول وحياتها الصحيه متدهوره على الاخر من شفت هيا وكميه الجمال استغربت انو هاد الشخص يكون مدمن مخدرات وصلتني صورتين لالها قبل الادمان وبعدو وقررت اني اتابع حياتها لهيا واتابع مشكلتها مو لأنها بنت وزير لاء انا هدفي غير هيك هدفي ليش هاي الفئه من الشعب رغم انهم بملكو كل شي الا انهم فاشلين طلبو مني اجي تابع حاله هيا ببيتها مشان ماحد يعرف او يكشف هالشي للإعلام انا وافقت وكان قرار حكيم لاحسن فوت بهذا المكان اللي كلو اسرار اللي عم ينداس منو على كل طموحات الشباب فيه استعديت لروحتي لبيت هيا او القصر الوزاري ومن فتت كان مو بيت كان خيال حتى كاسات المي من الذهب الخالص الحرس الخدم كل شي هونيك وكل البذخ والترف كان مجرد ذكر ومو اهتمام وصلت لغرفه هيا اللي من فتحو الغرفه وفتت هونيك كانت بنت كل وجها اقراط وحلقات ومن فتت لاحكي معها رفضت تقابلني وانها مو فاضيه لمقابله حد 
